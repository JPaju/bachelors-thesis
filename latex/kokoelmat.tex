\chapter{Kokoelmat} \label{Kokoelmat}
Tutkimuksen kohteena on Scalan standardikirjaston kokoelmat versiosta 2.8 versioon 2.12. Standardikirjastossa on toteutus useimmille yleisimmille kokoelmaluokille kuten taulukoille, listoille, joukoille(\code{Set}) ja assosiaatiotauluille(\code{Map}). Scalan kokoelmaluokat ovat paketissa \code{scala.collection}. Muuttumattomat kokoelmat ovat alipaketissa \code{immutable} ja muuttuvat alipaketissa \code{mutable}.
\cite{scalaCollections}

Muuttumattoman kokoelman sisältämät alkiot eivät voi muuttua alustamisen jälkeen. Tämä tarkoittaa, ettei alkioiden lisääminen, poistaminen tai uudelleenjärjestäminen ole mahdollista. Kokoelman muuttamista muistuttavat operaatiot, kuten \code{map}, \code{reverse}, \\\code{fold} ja kokoelmien yhdistäminen, palauttavat aina uuden kokoelman jättäen alkuperäisen kokoelman ennalleen. Käytännössä kuitenkaan aina ei kaikkia muuttumattoman kokoelman alkioita ei tarvitse kopioida, vaan tietorakenteet pyrkivät käyttämään hyväkseen rakenteellista jakamista parantaakseen suorituskykyä ja optimoidakseen muistinkäyttöä. Muuttuvissa kokoelmissa on nimensä mukaisesti mahdollista vaihtaa alkioiden järjestystä, lisätä ja poistaa alkioita kokoelmasta luomatta uutta kokoelmaa.
\cite{scalaCollections}
\cite[Luku 22]{prorgrammingInScala3rd}

Kokoelmaluokat noudattavat piirreluokkien määrittelemää hierarkiaa, joka on paketissa \code{scala.collection}. Hierarkia on sama sekä muuttumattomille että muuttuville kokoelmille. Ylimpänä hierarkiassa on \code{Traversable}-piirreluokka, jolla on yksi välitön aliluokka, \code{Iterable}. \code{Iterable}:lla on kolme välitöntä aliluokkaa \code{Seq}, \code{Set} ja \code{Map}, jotka edustavat järjestettyjä kokoelmia, joukkoja ja assosiaatiotauluja. Kuvassa \ref{kokoelmahierarkia} näytetään lisäksi vielä muutama aliluokka.
\cite{scalaCollections}
\begin{figure}[h]
    \centering\input{kuvat/collections_hierarchy.tex}
    \caption{Kokoelmien hierarkia}\label{kokoelmahierarkia}
\end{figure}


\section{Järjestetyt kokoelmat}
Suorituskykyvertailuun valittiin muuttumattomista kokoelmista \code{List}, joka tyypillinen rekursiivinen linkitetty rakenne funktionaalisessa ohjelmoinnissa, ja \code{Vector}, jossa alkion haku indeksin mukaan on tehokkaampaa. Muuttuvista kokoelmista valittiin \code{Array}, joka on kiinteän kokoinen taulukko, \code{ArrayBuffer}, joka on dynaamisesti kasvava taulukko ja \code{ListBuffer}, joka on dynaamisesti kasvava linkitetty rakenne. Kaikki kyseiset muuttuvat tietorakenteet ovat tyypillisiä olio-ohjelmoinnissa käytettyjä tietorakenteita.

\code{List} on abstrakti luokka, joka kuvaa yhteen suuntaan linkitettyä rekursiivista muuttumatonta listaa, jolla on kaksi konkreettista toteutusta: \codebl{case class ::[B](head: B, tail: List[B])} ja \code{case object Nil}. Epätyhjää listaa kuvaavassa luokassa \code{::} on kaksi jäsentä: alkio, jota kutsutaan listan \textit{pääksi}, ja \textit{häntä} joka kuvaa listan muita alkioita. Tyhjää listaa ja samalla listan loppumista kuvaa singleton-olio \code{Nil}. \code{Nil} perii luokan \code{List[Nothing]}, jolloin saman olion on mahdollista kuvata minkä tahansa listan viimeistä alkiota. Esimerkiksi luvut 1 ja 2 sisältävä lista voidaan ilmaista näin: \code{1 :: 2 :: Nil}. Listan \code{head}-ja \code{tail}-operaatiot sekä listan alkuun lisääminen tapahtuvat vakioajassa. Aikakompleksisuus alkion hakemiselle indeksin perusteella on lineaarinen.
\cite{scalaAPI}
\cite{scalaCollections}

\code{Vector} on taulukon ominaisuuksia jäljittelevä muuttumaton tietorakenne, joka on toteutettu puurakenteena, jonka solmut ovat korkeintaan 32-alkioisia taulukoita. Lehtisolmujen taulukot sisältävät vektorin varsinaisia alkioita, ja muut solmut sisältävät alemman tason taulukoita. Jos esimerkiksi alustetaan uusi 70-alkioinen vektori, on se kolmen taulukon puu, jossa juurisolmuna olevalla taulukolla on kolme lapsitaulukkoa, joista kahdessa on 32 alkiota ja yhdessä 6 alkiota. Tämä mahdollistaa taulukoiden rakenteellisen jakamisen eri vektori-instanssien kesken, mikä vähentää kopioimista ja muistinkäyttöä. Satunnaisten haku-, muokkaus- ja poisto-operaatioiden aikakompleksisuus on log(32, N), eli operaatioiden voidaan ajatella tapahtuvan lähes vakioajassa.
\cite{scalaCollections}
\cite[Luku 4]{highPerformanceProgramming}

\code{Array} on Scalassa erityinen kokoelma, joka mahdollistaa primitiivityyppisten, viittaustyyppisten ja geneeristen alkioiden tallentamisen. Primitiivityyppisiä alkioita käsitellään ilman alkioiden käärimistä olioiksi. Esimerkiksi kokonaislukuja sisältävä \\\code{Array[Int]} kääntyy Javan \code{int[]}-taulukoksi. Kuten Javassa, taulukon koko ei voi muuttua alustamisen jälkeen. Verrattuna Javan taulukoihin \code{Array} tarjoaa kuitenkin huomattavasti enemmän operaatioita. Haku- ja muokkausoperaatiot tapahtuvat vakioajassa. Häntäoperaatio vie kuitenkin lineaarisen ajan, sillä jokainen alkio, pois lukien ensimmäinen, joudutaan kopioimaan uuteen taulukkoon.
\cite{scalaCollections}

\code{ArrayBuffer} on dynaamisesti kasvava listarakenne, joka käyttää alkioiden tallentamiseen taulukkoa. Tästä johtuen useimmat operaatiot vastaavat aikakompleksisuudeltaan \code{Array}:ta. Lisäksi \code{ArrayBuffer} mahdollistaa alkion lisäämisen taulukon alkuun, loppuun sekä keskelle. Alkuun ja keskelle lisäämisen aikakompleksisuus on lineaarinen. Muut operaatiot tapahtuvat pääasiassa vakioajassa, poislukien täyteen taulukkoon lisääminen, joka vie lineaarisen ajan.
\cite{scalaCollections}

\code{ListBuffer} on dynaamisesti kasvava muuttuva kokoelma, joka on toteutettu linkitettynä rakenteena. Poiketen \code{List}:stä, \code{ListBuffer} mahdollistaa alkioiden lisäämisen rakenteen alkuun ja loppuun vakioajassa. Satunnaisen alkion haku- ja muokkausoperaatiot sekä rakenteen keskelle lisääminen ovat aikakompleksisuudeltaan lineaarisia. Myös häntäoperaatio vie lineaarisen ajan, sillä kaikki hännän alkiot täytyy kopioida uuteen tietorakenteeseen.
\cite{scalaCollections}


\section{Suorituskykyvertailut}
Tutkielmassa on käytetty kokoelmien suorituskykymittauksia kahdesta eri lähteestä: Toby Hobsonin\cite{hobsonBenchmark} ja Li Haoyi:n\cite{haoyiBenchmark} mittauksista. Järjestettyjen kokoelmien tapauksessa kiinnostuksen kohteena on yleisimpien operaatioiden suorituskyky: kokoelman luominen, iterointi, alkion satunnainen haku sekä lisääminen ja häntäoperaatio. 

Hobson\cite{hobsonBenchmark} on käyttänyt mittauksien toteutuksessa OpenJDK-tiimin kehittämää \textit{Java Microbenchmark Harness:ia} (JMH), joka on sisältää useita työkaluja suorituskykymittausten tekemistä varten. Yhden testausiteraation aikana testataan 1000 alkioinen kokoelma. Jokaista mittausta varten on viisi JVM-instanssia, joita jokaista lämmitetään kymmenen iteraation verran, ja itse mittaus sisältää kymmenen iteraatiota. Mittausten yksikkönä on operaatioiden määrää sekunnissa (ops/s), jolloin suuri luku tarkoittaa hyvää suorituskykyä.
\cite{highPerformanceProgramming}

Haoyi ei käytä mittauksissaan\cite{haoyiBenchmark} JMH:ta. Suorituskykyä on mitattu eri kokoisilla kokoelmilla, ja kaavioihin on valittu kyseisen operaation kannalta mielekkäät koot kokoelmille. Ennen jokaista yksittäistä mittausta pakotetaan virtuaalikoneen roskien keräys, ja virtuaalikonetta lämmitetään ajamalla yksi iteraatio mittausta, jonka jälkeen tehdään itse mittaus. Yksi mittauskierros sisältää yhden mittauksen jokaiselle kokoelman ja koon yhdistelmälle. Kaikki mittaukset sisältäviä mittauskierroksia tehdään yhteensä seitsemän kappaletta, joista lasketaan keskiarvo. Mittausten yksikkö on operaation suorittamiseen kuluva aika nanosekunneissa, eli pieni arvo tarkoittaa hyvää suorituskykyä. 


\subsection{Iterointi}
Iteroinnissa kokoelman jokainen alkio käydään läpi. Operaation oletettu aikakompleksisuus on lineaarinen. Iterointioperaatio ei muokkaa iteroitavaa olevaa kokoelmaa, joten muuttuvien ja muuttumattomien kokoelmien suorituskyvyissä ei pitäisi olla merkittäviä eroja. Lähteenä käytettävissä suorituskykymittauksissa ei tutkittu rinnakkaisten kokoelmien suorituskykyä, joten iterointi tapahtui järjestyksessä.

Haoyin mittauksissa\cite{haoyiBenchmark} \code{Array}:n iteroiminen \code{while}-silmukalla sekä \\\code{ArrayBuffer}:n iteroiminen tapahtui mittaamattoman lyhyessä tai jopa negatiivisessa ajassa, joten on kyseisiä mittauksia ei otettu huomioon. Kaaviosta \ref{iterointi_kaavio} voidaan huomata, että suorituskyvyissä ei ollut suuria eroavaisuuksia, paitsi Hobsonin mittauksissa\cite{hobsonBenchmark} \code{ArrayBuffer} oli 3-4 kertaa muita kokoelmia nopeampi. Haoyin mittauksissa\cite{haoyiBenchmark} merkittävää eroa ei ollut, vaikkakin \code{Array} oli hieman muita nopeampi.

\begin{figure}[h]
    \centering
    \input{kaaviot/kokoelmat/iterointi_kaavio.tex}
    \caption{Iterointi}\label{iterointi_kaavio}
\end{figure}


\subsection{Satunnainen haku}
Nimensä mukaan satunnainen haku tarkoittaa alkion hakemista kokoelmasta satunnaisen indeksin perusteella. Linkitetyissä rakenteissa haku vaatii alkioiden käymistä läpi peräkkäin, kunnes haettu indeksi saavutetaan, jolloin aikakompleksisuus on lineaarinen. Taulukkopohjaisissa tietorakenteissa vastaavaa rajoitetta ei ole, vaan alkion muistiosoite voidaan laskea suoraan indeksin perusteella ja haun voi olettaa tapahtuvan vakioajassa. Tästä syystä on perusteltua olettaa taulukkojen olevan huomattavasti linkitettyjä rakenteita suorituskykyisempiä.

Hobsonin mittaukset\cite{hobsonBenchmark} kaaviossa \ref{satunnainenHaku_kaavio} tukevat tätä hypoteesia. \code{ListBuffer} sekä \code{List} ovat jopa useita satoja kertoja hitaampia kuin taulukoihin pohjautuvat kokoelmat. Hieman yllättäen \code{ListBuffer} on kuitenkin noin 3,5 kertaa nopeampi kuin \code{List}, vaikka \code{ListBuffer} käyttää sisäisesti alkioiden tallentamiseen \code{List}:iä. Taulukon ominaisuuksia mukaileva \code{Vector} ja \code{Array} olivat suorituskyvyltään lähes identtisiä. \\\code{ArrayBuffer} oli noin 15\% nopeampi kuin muut taulukkopohjaiset kokoelmat, mikä on hieman yllättävää, sillä sisäisesti alkiot tallennetaan käyttäen \code{Array}:ta.

\begin{figure}[h]
    \centering
    \input{kaaviot/kokoelmat/satunnainenhaku_kaavio.tex}
    \caption{Satunnainen haku}\label{satunnainenHaku_kaavio}
\end{figure}


\subsection{Kokoelman luominen}
Kokoelmia rakennetaan useasti lisäämällä alkioita yksi kerrallaan kokoelmaan. Joskus kokoelma luodaan toisen kokoelman tai kokoelmatyypin alkioista. Taulukkoja (Scalassa \code{Array}) luodessa täytyy yleensä päättää miten suuri taulukko luodaan. Mikäli täyteen taulukkoon halutaan lisätä alkioita, täytyy luoda uusi suurempi taulukko ja kopioida kaikki alkiot alkuperäisestä taulukosta uuteen taulukkoon ja lisätä uusi alkio uuteen taulukkoon. Tästä syystä taulukon luominen alkio kerrallaan johtaa neliölliseen aikakompleksisuuteen.

Haoyin vertailuissa\cite{haoyiBenchmark} (kaavio \ref{kokoelmanLuominen_kaavio}) on testattu useita tapoja kokoelmien luomiseen. \code{Array:+} kuvastaa tilannetta, jossa luodaan kokoelma lisäämällä alkio täyteen taulukkoon. Oletetusti sen suorituskyky on koko vertailun huonoin. \code{Array}-prealloc kuvaa tilannetta, jossa luodaan valmiiksi oikean kokoinen taulukko, ja sen suorituskyky on vertailun paras.

\code{List::} rakentaa linkitetyn rakenteen lisäämällä alkioita linkitetyn listan alkuun, eli alkio lisätään \code{::}-olion pääksi ja hännäksi lisätään lista. Operaation aikakompleksisuus on vakio. \cite{scalaCollections} Hayoin mittaukset osoittavat tämän todeksi ja ainoastaan \code{Array}-prealloc oli \code{List}:aa suorituskykyisempi.

Kun \code{ArrayBuffer}:n sisäinen taulukko tulee täyteen, luodaan uusi, kaksi kertaa alkuperäistä suurempi, taulukko ja vanhan taulukon arvot kopioidaan uuteen. Valtaosa lisäyksistä tapahtuu vakioajassa, mutta lisäys sisäisen taulukon ollessa täysi vie lineaarisen ajan. Suorituskyky on odotetusti linkitettyä rakennetta huonompi, mutta hieman \code{Array.toVector}:ia parempi.

\code{Vector:+} aikakompleksisuuden ilmoitetaan olevan käytännössä vakio \cite{scalaCollections}, mutta vakion voi olettaa olevan suurempi kuin \code{ArrayBuffer}:lla, sillä osa puurakenteen solmuista joudutaan kopioimaan.  Suurempi vakiokerroin näkyy mittauksissa selvästi. Erityisesti luotaessa yli suuria kokoelmia, kasvaa kopioinnin tarve, kun sisäiseen puurakenteeseen lisää tasoja. Mittauksissa suorituskyky heikkenee merkittävästi yli 1024 alkion kokoelmissa.

Suorituskykyisempi tapa luoda \code{Vector} on luoda toinen kokoelma ja kutsua sen \code{toVector}-metodia. Haoyin\cite{haoyiBenchmark} mittausten \code{Array.toVector} on tilanne, jossa luodaan \code{Array} pre-alloc-tyylisesti ja luodaan sen pohjalta \code{Vector}. Suorituskyky on huomattavasti parempi kuin lisäämällä alkioita yksi kerrallaan.

\begin{figure}[h]
    \centering
    \input{kaaviot/kokoelmat/kokoelman_luominen_kaavio.tex}
    \caption{Kokoelman luominen}\label{kokoelmanLuominen_kaavio}
\end{figure}


\begin{figure}[h]
    \centering
    \input{kaaviot/kokoelmat/append_kaavio.tex}
    \caption{Kokoelman loppuun lisääminen}\label{kokoelmanLoppuunLisaaminen_kaavio}
\end{figure}

\subsection{Kokoelman loppuun lisääminen}
Asetelma Hobsonin mittauksessa\cite{hobsonBenchmark} kokoelman loppuun lisäämisestä on hieman samankaltainen kuin Haoyin\cite{haoyiBenchmark} kokoelman luomisen mittauksessa. Muuttumattoman linkitetyn listan (\code{List}) tapauksessa täytyy jokainen alkio kopioida uuteen kokoelmaan ja uusi alkio lisätä juuri luodun kokoelman viimeiseksi. Operaation aikakompleksisuus on lineaarinen. Kaaviosta \ref{kokoelmanLoppuunLisaaminen_kaavio} voidaan huomata, että suorituskyky on selvästi vertailun heikoin.

\code{List}-prepend tarkoittaa tilannetta, jossa alkio lisätään rakenteen alkuun, ja kokoelman järjestys käännetään. Tällä tavoin suorituskyky on jopa yli 100 kertaa parempi. Parannus suorituskyvyssä on hieman yllättävä, sillä järjestyksen kääntävän operaation aikakompleksisuus on vakio. Eroa saattaisi selittää \code{reverse}-metodin toteutus, jossa käytetään while-silmukkaa, kun taas \code{:+}-metodissa käytetään erityistä \code{CanBuildFrom}-oliota.

Muuttuvasta linkitetystä rakenteesta, \code{ListBuffer}:sta on mittaus kummallakin edellisessä kappaleessa mainitulla tavalla. Suoraan kokoelman loppuun lisäämisellä saavutetaan paras suorituskyky, ja se on jopa yli 70\% parempi kuin lisäämällä alkuun ja kääntämällä kokoelman järjestys. Prepend-tyylillä suorituskyky on identtinen \code{List}-prepend kanssa. 

Taulukoista \code{ArrayBuffer} suoriutuu selvästi parhaiten, ollen yli kolme kertaa parempi kuin seuraavaksi paras taulukkorakenne \code{Array}, vaikka kyseisessä mittauksessa luodaan valmiiksi oikean kokoinen \code{Array}. Tulos on yllättävä, sillä tuloksien voisi olettaa olevan lähes identtisiä. Mittauksen \cite{hobsonBenchmark} toteutuksessa on käytetty \code{Array.zipWithIndex}-metodia, joka muuttaa \code{Array}:n \code{WrappedArray}:ksi. Tämä voisi osaltaan selittää tulosta.

Aikaisemman testin tavoin \code{Vector} suoriutuu tästäkin mittauksesta huonommin kuin muut taulukkomaiset kokoelmat, ollen noin 85\% huonompi kuin \code{ArrayBuffer}. Syynä lienee kopioinnin tarve jokaisen alkion lisäämisen yhteydessä.


\subsection{Häntäoperaatio}
Häntäoperaatio palauttaa kokoelman, jossa on kaikki paitsi ensimmäinen alkio. Muuttuvissa kokoelmissa tämä pakottaa yleensä kopioimaan kokoelman hännän uuteen kokoelmaan, jolloin aikakompleksisuus on lineaarinen. Muuttumattomissa kokoelmissa kopioimista voidaan vähentää tai jopa välttää kokonaan hyödyntämällä rakenteellista jakamista. Muuttumattoman \code{List}:n häntäoperaation aikakompleksisuus vakio on, sillä linkitetyn rakenteen häntään saadaan viittaus yksinkertaisesti palauttamalla ensimmäisen alkion seuraaja. \code{Vector}:n häntäoperaation aikakompleksisuudeksi ilmoitettu on käytännössä vakio\cite{scalaCollections}, vaikka todellisuudessa joitain alkioita täytyy kopioida.

Haoyin\cite{haoyiBenchmark} häntäoperaation suorituskykyä mittaavassa tutkimuksessa aloitetaan n-kokoisesta kokoelmasta ja tehdään häntäoperaatiota jäljelle jäävälle kokoelmalle, kunnes jäljellä on tyhjä kokoelma. Mittauksen tulos on kulunut aika, jolloin pieni arvo tarkoittaa hyvää suorituskykyä. Kaaviossa \ref{hantaoperaatio_kaavio} on mittauksen tulokset.

\code{List} suoriutuu mittauksissa oletetusti parhaiten. \code{ArrayBuffer} suoriutui varsin yllättäen vain hieman \code{List}:iä huonommin, vaikka aikakompleksisuuden voisi olettaa olevan lineaarinen. \code{Vector} suoriutui edellä mainittuja kokoelmia huomattavasti huonommin.

Selvästi huonoiten suoriutui kuitenkin \code{Array}. Tulos on oletettu, sillä jokaisella häntäoperaatiolla kaikki paitsi taulukon ensimmäinen alkio täytyy kopioida uuteen taulukkoon. \code{Vector} on hieman \code{Array}:ta parempi, mutta sen suorituskyky on 256:n alkion kokoelmalla jo noin 20 kertaa huonompi kuin kahdella suorituskykyisimmällä kokoelmalla.

\begin{figure}[h]
    \centering
    \input{kaaviot/kokoelmat/tail_kaavio.tex}
    \caption{Häntäoperaatio}\label{hantaoperaatio_kaavio}
\end{figure}


\section{Johtopäätökset}
Iteroinnissa kaikki kokoelmat suoriutuivat verrattain tasavertaisesti, pois lukien \\\code{ArrayBuffer}:n loistava suorituskyky muihin verrattuna. Muiden kokoelmien välistä vaihtelua iteroinnin suorituskyvyssä saattaisi selittää esimerkiksi kääreluokan käyttö \code{Array}:n yhteydessä tai \code{Vector}:n puumainen rakenne, joka johtaa muutamaan epäsuoraan viittaukseen.

Satunnaisessa haussa taulukkopohjaiset kokoelmat olivat odotetusti suorituskykyisempiä kuin linkitetyt rakenteet, riippumatta siitä oliko kyseessä muuttuva vai muuttumaton kokoelma. Taulukkopohjaisten kokoelmien välisiä eroja selittää mahdollisesti alkioiden löytymättömyys prosessorin välimuistista, jota todennäköisesti tapahtuu enemmän puumaisesti toteutetun \code{Vector}:n kohdalla kuin taulukkona toteutetussa \code{ArrayBuffer}:ssa.

Kokoelman luomisen ja loppuun lisäämisen suorituskyvyissä oli huomattavia eroja riippuen käytettävästä metodista. Taulukkopohjaisen kokoelman luominen \code{:+}-metodin avulla oli \code{Array}:n tapauksessa satoja kertoja hitaampaa kuin muilla tavoilla. Käyttötarkoitukseen sopivan kokoelman ja operaation valitsemisen merkitys on siis todella merkittävä.

Myöskään häntäoperaation suorituskyvyssä muuttuvien ja muuttumattomien kokoelmien välille ei muodostunut merkittävää eroa \code{List}:n ja \code{ArrayBuffer}:n suoriutuessa hyvin sekä \code{Array}:n ja \code{Vector}:n suoriutuessa heikommin. 

Muuttumattomista kokoelmista \code{List} tarjoaa hyvän suorituskyvyn, kunhan tarvetta satunnaiselle haulle tai kokoelman loppuun lisäämiselle ei ole. \code{Vector} puolestaan tarjoaa hyvän suorituskyvyn satunnaisessa haussa, mutta häntäoperaatiota tulisi välttää sekä kokoelman rakentamiseen täytyy kiinnittää huomiota. Muuttuviin taulukkokokoelmiin verrattuna erityisesti loppuun lisäämisen ja kokoelman luomisen suorituskyvyssä joudutaan maksamaan pientä hintaa muuttumattomuudesta.

Kokonaisvaltaisesti parhaan suorituskyvyn tarjoaa muuttuva \code{ArrayBuffer}, joka suoriutuu kaikista operaatioista loistavasti, poislukien kokoelman luominen, jossa suorituskyky on keskinkertainen. Muuttuva linkitetty rakenne \code{ListBuffer} suoriutuu yleisesti hieman paremmin kuin vastaava muuttomaton kokoelma \code{List}, mutta ero on pieni.

Tutkielmassa käytettyjen lähteiden perusteella ei noussut esiin säännönmukaisia eroavaisuuksia muuttuvien ja muuttumattomien kokoelmien suorituskyvystä. Kuhunkin käyttötarkoitukseen sopivan kokoelman valitseminen on suorituskyvyn kannalta todella tärkeää. Pahimmillaan käyttötarkoitukseen epäoptimaalisen kokoelman valinta voi johtaa yli sata kertaa huonompaan suorituskykyyn verrattuna käyttötarkoitukseen sopivaan kokoelmaan.
